ข้อตกลงการอนุญาต
ข้อตกลงการอนุญาตแปลจากต้นฉบับภาษาจีนมีผลบังคับใช้กับผู้ใช้ชาวจีน

ลิขสิทธิ์ © 2001-2022，บริษัท เทนเซ็นต์คลาวด์คอมพิวติ้ง (ปักกิ่ง) จำกัด
สงวนลิขสิทธิ์


ขอบคุณที่เลือกใช้ผลิตภัณฑ์ของเทนเซ็นต์คลาวด์ เราหวังว่าความพยายามของเราจะสามารถให้บริการโซลูชันที่มีประสิทธิภาพ รวดเร็วและทรงพลัง และเป็นโซลูชั่นฟอรัมชุมชนที่แข็งแกร่งให้กับคุณ เว็บไซต์ของเทนเซ็นต์คลาวด์คือ https://www.qcloud.com เว็บไซต์ชุมชนและพื้นที่การสนทนาเกี่ยวกับผลิตภัณฑ์อย่างเป็นทางการคือ https://www.dismall.com เว็บไซต์ศูนย์แอปพลิเคชั่นอย่างเป็นทางการของผลิตภัณฑ์คือ https://addon.dismall.com โค๊ตโอเพ่นซอร์สรวบรวมอยู่ที่ https://code.dismall.com เว็บไซต์ของผู้แปลไทย https://discuzxync.com

ผลิตภัณฑ์เทนเซ็นต์คลาวด์ Discuz! X มีศูนย์รวมส่วนเสริมและแอปพลิเคชั่นอย่างเป็นทางการดำเนินการโดย บริษัท เหอเฟย์เน็ตเวิร์คเทคโนโลยี จำกัด โครงการโอเพ่นซอร์สดูแลและดำเนินการโดย บริษัท เหอเฟย์เน็ตเวิร์คเทคโนโลยี จำกัด โอเพ่นซอร์สโค้ดของ Discuz! X ได้รับการดูแลร่วมกันโดย คณะกรรมการบริหารโครงการโอเพ่นซอร์สและชุมชนนักพัฒนา นอกจากบริการข้างต้นแล้วบริการทั้งหมดให้บริการโดยเทนเซ็นต์คลาวด์

หมายเหตุสำหรับผู้ใช้：ข้อตกลงนี้เป็นข้อตกลงทางกฎหมายระหว่าง "คุณ" กับ "เทนเซ็นต์คลาวด์" เกี่ยวกับการใช้ผลิตภัณฑ์ซอฟต์แวร์ และ บริการต่าง ๆ บริษัทเทนเซ็นต์คลาวด์จัดหาให้ ไม่ว่าคุณจะเป็น บุคคล หรือ องค์กร ไม่ว่าคุณจะใช้มันเพื่อจุดประสงค์ได จะทำกำไรหรือไม่ก็ตาม (รวมถึงวัตถุประสงค์ในการเรียนรู้และการวิจัย) คุณต้องอ่านข้อตกลงนี้อย่างละเอียด รวมถึงข้อความการปฏิเสธความรับผิดชอบที่ได้รับการยกเว้นของเทนเซ็นต์คลาวด์ และ การจำกัดสิทธิ์ของคุณ โปรดอ่านเพื่อตัดสินใจยอมรับหรือปฎิเสธข้อตกลงของบริการนี้ หากเมื่อไดก็ตามที่คุณไม่ยอมรับข้อกำหนดในการใช้บริการ อาจรวมไปถึงการปรับปรุงจากเทนเซ็นต์คลาวด์ คุณไม่ควรใช้งานผลิตภัณฑ์ และสามารถเลิกใช้บริการผลิตภัณฑ์ของเทนเซ็นต์คลาวด์ได้โดยสมัครใจมิฉะนั้น การเยี่ยมชม การลงทะเบียน เข้าสู่ระบบ ดาวน์โหลด และพฤติกรรมการใช้งานอื่นๆ ที่เกี่ยวข้องกับผลิตภัณฑ์เทนเซ็นต์คลาวด์ จะถือว่าคุณยอมรับข้อกำหนดและเงื่อนไขการบริการทั้งหมดอย่างสมบูรณ์ รวมไปถึงการยอมรับว่าเทนเซ็นต์คลาวด์ สามารถแก้ไขข้อตกลงและเงื่อนไขการบริการได ๆ เมื่อไดก็ได้ 
เมื่อมีการเปลี่ยนแปลงข้อกำหนดและเงื่อนไขการให้บริการ เทนเซ็นต์คลาวด์จะประกาศเนื้อหาการแก้ไขบนเว็บไซต์ ข้อกำหนดและเงื่อนไขการให้บริการเดิมจะถูกแทนที่ทันทีเมื่อประกาศถูกโพสต์เผยแพร่บนเว็บไซต์อย่างเป็นทางการของเทนเซ็นต์คลาวด์ คุณสามารถเยื่ยมชมเว็บบอร์ดอย่างเป็นทางการของเทนเซ็นต์คลาวด์ เพื่อตรวจสอบข้อกำหนดและเงื่อนไขการให้บริการฉบับล่าสุดได้ตลอดเวลา หากคุณเลือกยอมรับข้อกำหนดเหล่านี้ นั่นหมายความว่าคุณตกลงที่จะผูกพันตามเงื่อนไขของข้อตกลง หากคุณไม่เห็นด้วยกับข้อกำหนดในการให้บริการเหล่านี้ คุณไม่มีสิทธิ์ที่จะใช้บริการเทนเซ็นต์คลาวด์ หากคุณฝ่าฝืนบทบัญญัติของข้อตกลงนี้ เทนเซ็นต์คลาวด์มีสิทธิ์ที่จะระงับหรือยกเลิกการใช้ผลิตภัณฑ์เทนเซ็นต์คลาวด์ได้ตลอดเวลา และ ขอสงวนสิทธิ์ในการรับผิดชอบทางกฎหมายที่เกี่ยวข้อง
คุณสามารถใช้ผลิตภัณฑ์ของเทนเซ็นต์คลาวด์ ได้หลังจากทำความเข้าใจ ยอมรับ และ ปฏิบัติตามเงื่อนไขทั้งหมดของข้อตกลงนี้แล้วเท่านั้น คุณสามารถลงนามข้อตกลงเป็นลายลักษณ์อักษรได้โดยตรงกับเทนเซ็นต์คลาวด์เป็นฉบับอื่นเพิ่มเติมได้ เพื่อเสริม หรือ แทนที่ทั้งหมด หรือ บางส่วนของข้อตกลงนี้

เทนเซ็นต์คลาวด์เป็นเจ้าของสิทธิ์ทรัพย์สินทางปัญญาทั้งหมดของซอฟต์แวร์นี้ ซอฟต์แวร์นี้มีไว้สำหรับสิทธิ์การใช้งานเท่านั้น ห้ามจำหน่าย เทนเซ็นต์คลาวด์อนุญาตให้คุณทำซ้ำ ดาวน์โหลด ติดตั้ง ใช้งาน หรือ รับประโยชน์จากการทำงานของซอฟต์แวร์ หรือ สิทธิ์ในทรัพย์สินทางปัญญาของซอฟต์แวร์ตามเงื่อนไขของข้อตกลงนี้เท่านั้น

I. สิทธิ์ที่ได้รับอนุญาตตามข้อตกลง

   1. คุณสามารถใช้ซอฟต์แวร์นี้ได้กับการใช้งานที่ไม่ใช่เชิงพาณิชย์ หรือการใช้งานเชิงพาณิชย์โดยปฏิบัติตามข้อตกลงตามใบอนุญาตนี้อย่างครบถ้วน(แบบจำกัดหากมีใบอนุญาตเสริมจากข้อตกลงนี้) โดยไม่ต้องเสียค่าธรรมเนียมใบอนุญาตลิขสิทธิ์ซอฟต์แวร์
   2. คุณสามารถแก้ไขซอร์สโค้ดของผลิตภัณฑ์เทนเซ็นต์คลาวด์ (ถ้ามี) หรือ รูปแบบอินเทอร์เฟซ เพื่อให้เป็นไปตามข้อกำหนดเว็บไซต์ของคุณภายในขอบเขต และ ข้อจำกัด ที่ระบุไว้ในข้อตกลง
   3. คุณเป็นเจ้าของข้อมูลของสมาชิก บทความ และข้อมูลที่เกี่ยวข้องทั้งหมดในเว็บไซต์ที่สร้างขึ้นด้วยซอฟต์แวร์นี้ และดำเนินการใช้สิ่งนี้ได้อย่างอิสระ คุณมีหน้าที่รับผิดชอบในการตรวจสอบดูแลเนื้อหาที่สร้างขึ้นเหล่านั้น เพื่อให้แน่ใจว่ามันจะไม่ละเมิดสิทธิ์และผลประโชน์ที่ชอบด้วยกฎหมายของของบุคคลใด ๆ หากเกิดการสูญต่อผู้ใช้ซอฟต์แวร์หรือบริการของเทนเซ็นต์คลาวด์ คุณจะต้องรับผิดชอมและชดเชยค่าตอบแทนเต็มจำนวน
   4. หากคุณต้องการใช้ซอฟต์แวร์หรือบริการเทนเซ็นต์คลาวด์ เพื่อวัตถุประสงค์ทางการค้าคุณต้องปฏิบัติตามกฎหมายที่เกี่ยวข้องของสาธารณรัฐประชาชนจีน หากคุณต้องการรับบริการสนับสนุนโปรดติดต่าเจ้าหน้าที่ศูนย์สนับสนุนด้านเทคนิค (https://www.discuz.net/)
   5. คุณสามารถดาวน์โหลดแอปพลิเคชันที่เหมาะสมสำหรับเว็บไซต์ของคุณได้โดยตรงจากแอปเซนเตอร์ที่จัดทำโดยเทนเซ็นต์คลาวด์ แต่คุณควรจ่ายค่าธรรมเนียมที่เกี่ยวข้องให้กับผู้พัฒนา/เจ้าของแอปพลิเคชัน

II. เงื่อนไขและข้อจำกัดของข้อตกลง

   1. ซอฟต์แวร์นี้หรือสิทธิ์การใช้งานเชิงพาณิชย์ที่เกี่ยวข้องกับซอฟต์แวร์นี้ไม่สามารถให้เช่า ขาย จดจำนอง หรือแชร์กันได้
   2. ห้ามดัดแปลงเนื้อหาส่วนท้ายของหน้า ไม่ว่าจะทั้งหมดหรือบางส่วน ไม่ว่าจะมากหรือน้อย ไม่ว่าจะมีจุดประสงค์เพื่อความสวยงามหรือไม่ก็ตาม โดยไม่ได้รับการอนุญาตเป็นลายลักษณ์อักษรจากเทนเซ็นต์คลาวด์ ชื่อของผลิตภัณฑ์และเว็บไซต์บริษัทย่อยของเทนเซ็นต์คลาวด์ที่ระบุบนส่วนท้ายของหน้า（http://cloud.tencent.com หรือ https://www.discuz.net） และลิงก์ของศูนย์แอปพลิเคชันอย่างเป็นทางการของขั้นตอน（https://addon.dismall.com）จะต้องถูกเก็บรักษาไว้ ไม่สามารถลบออกหรือแก้ไขได้
   3. ห้ามดัดแปลงหรือแก้ไขทั้งหมดหรือส่วนไดส่วนหนึ่งของผลิตภัณฑ์เพื่อให้ได้มาซึ่งรุ่นดัดแปลงหรือแจกจ่ายร่วมกันกับซอฟต์แวร์บุคคลที่สาม
   4. แอปพลิเคชันที่คุณดาวน์โหลดจากแอปเซนเตอร์ จะต้องไม่ทำวิศวกรรมย้อนกลับ การประกอบย้อนกลับ การรวบรวมยอ้นกลับ ฯลฯ โดยไม่ได้รับอนุญาตเป็นลายลักษณ์อักษรจากผู้พัฒนา/เจ้าของแอปพลิเคชัน และจะต้องไม่คัดลอก แก้ไข เชื่อมโยง ทำซ้ำ รวบรวม ตีพิมพ์ เผยแพร่ หรือพัฒนาผลิตภัณฑ์และงานที่เกี่ยวข้องโดยไม่ได้รับอนุญาต
   5. หากคุณไม่ปฏิบัติตามเงื่อนไขในข้อตกลงนี้ การอนุญาตของคุณจะถูกยกเลิก สิทธิ์ที่เคยได้รับอนุญาตจะถูกเรียกคืน และคุณก็ต้องรับผิดทางกฎหมายที่เกี่ยวข้อง

III. การรับประกันแบบจำกัดและข้อจำกัดความรับผิดชอบ

   1. โดยนัยแล้วซอฟต์แวร์และเอกสารประกอบนี้มีให้บริการโดยปราศจากการรับประกันหรือการชดเชย
   2. คุณใช้ซอฟต์แวร์นี้ด้วยความสมัครใจ และเข้าใจความเสี่ยงของการใช้ซอฟต์แวร์นี้ เราไม่สัญญาว่าจะให้การสนับสนุนด้านเทคนิค การรับประกันการใช้งาน และ ไม่รับผิดชอบต่อปัญหาที่เกิดจากการใช้ซอฟต์แวร์นี้
   3. เทนเซ็นต์คลาวด์จะไม่รับผิดชอบต่อบทความหรือข้อมูลในเว็บบอร์ดหรือเว็บไซต์ที่สร้างโดยซอฟต์แวร์นี้และคุณต้องเป็นผู้รับผิดชอบเองทั้งหมด
   4. แอปเซนเตอร์ไม่สามารถตรวจสอบแอปพลิเคชันที่อัปโหลดจากบุคคลที่สามมายังแอปเซนเตอร์ได้อย่างสมบูรณ์ ดังนั้นจึงไม่รับประกันว่ามันถูกกฎหมาย มีความปลอดภัย มีความสมบูรณ์ เป็นของแท้หรือมีคุณภาพ ฯลฯ เมื่อคุณดาวน์โหลดแอปพลิเคชันจากแอปเซนเตอร์ แสดงว่าคุณตกลงที่จะใช้วิจารณญาณของคุณเองและรับความเสี่ยงทั้งหมดโดยไม่พึ่งพาเทนเซ็นต์คลาวด์และแอปเซนเตอร์ อย่างไรก็ตามไม่ว่าในกรณีใด เทนเซ็นต์คลาวด์มีสิทธิ์หยุดให้บริการแอปเซนเตอร์และดำเนินการตามกฎหมายที่เกี่ยวข้อง รวมถึงแต่ไม่จำกัด การเพิกถอนแอปพลิเคชันที่เกี่ยวข้อง ระงับบริการทั้งหมดหรือบางส่วน จัดเก็บบันทึกที่เกี่ยวข้อง และ รายงานต่อหน่วยงานที่เกี่ยวข้อง เทนเซ็นต์คลาวด์และแอปเซนเตอร์จะไม่รับผิดชอบทั้งทางตรงและทางอ้อม ต่อความสูญเสียที่อาจเกิดขึ้นระหว่างกับคุณกับบุคคลที่สาม
   5. เทนเซ็นต์คลาวด์ ไม่รับประกันความทันสมัย ความปลอดภัย และความถูกต้องของซอฟต์แวร์และบริการที่จัดทำโดยเทนเซ็นต์คลาวด์ เนื่องจากปัจจัยเหตุสุดวิสัย ปัจจัยที่อยู่นอกเหนือการควบคุมของเทนเซ็นต์คลาวด์ (รวมถึงการโจมตีด้วยการแฮ็ก ไฟดับ ฯลฯ) หากทำให้เกิดความสูญเสียต่อคุณ คุณตกลงที่จะสละสิทธิ์ทั้งหมดในการติดตามความรับผิดชอบของเทนเซ็นต์คลาวด์
   6. บริษัทเทนเซ็นต์คลาวด์ ขอชี้แจงเป็นพิเศษว่า เพื่อให้มั่นใจในความเป็นอิสระในการพัฒนาและการปรับตัวทางธุรกิจของบริษัทเทนเซ็นต์คลาวด์ บริษัทมีสิทธิ์ที่จะแก้ไขเนื้อหาบริการ ระงับหรือยุติการใช้งานซอฟต์แวร์และบริการบางส่วนหรือทั้งหมดได้ตลอดเวลาโดยไม่ต้องแจ้งให้ทราบล่วงหน้า การแก้ไขจะมีการประกาศในหน้าเว็บไซต์ที่เกี่ยวข้องของบริษัทเทนเซ็นต์คลาวด์ และเมื่อมีการประกาศจะถือเป็นการแจ้งให้ทราบ บริษัทเทนเซ็นต์คลาวด์จะไม่รับผิดชอบต่อคุณหรือบุคคลที่สามในความสูญเสียใด ๆ ที่อาจเกิดขึ้นจากการ ปรับปรุง ระงับ หรือ ยุติใช้งานซอฟต์แวร์และบริการบางส่วนหรือทั้งหมด

ข้อตกลงนี้เป็นรายละเอียดเกี่ยวกับการใช้งานผลิตภัณฑ์เทนเซ็นต์คลาวด์ สำหรับผู้ใช้ทั่วไป และผู้ใช้งานเชิงพาณิชย์ การบริการด้านเทคนิคทั้งหมดจะถูกให้บริการโดยบริษัทเทนเซ็นต์คลาวด์เท่านั้น เทนเซ็นต์คลาวด์มีสิทธิ์ในการแก้ไขข้อตกลงในใบอนุญาตและรายการราคาค่าบริการโดยไม่ต้องแจ้งให้ทราบล่วงหน้า ข้อตกลงหรือรายการราคาค่าบริการใหม่จะมีผลบังคับใช้ทันทีนับตั้งแต่วันที่มีการเปลี่ยนแปลง

เมื่อคุณเริ่มติดตั้งผลิตภัณฑ์ของเทนเซ็นต์คลาวด์ จะถือว่าเข้าใจและยอมรับเงื่อนไขตามข้อตกลงนี้ ขณะที่คุณเพลิดเพลินกับสิทธิ์ที่ได้รับจากข้อกำหนดข้างต้น คุณจะอยู่ภายใต้ข้อตกลงและข้อจำกัดที่เกี่ยวข้อง พฤติกรรมได ๆ ที่ไม่ได้รับอนุญาตและอยู่นอกเหนือขอบเขตข้อตกลงนี้ จะเป็นการละเมิดโดยตรงต่อใบอนุญาตและถือเป็นการยกเลิกข้อตกลง เรามีสิทธิ์ที่จะยุติการอนุญาตเมื่อไดก็ได้เพื่อหยุดความเสียหายและสงวนสิทธิ์ในความรับผิดชอบต่อการดำเนินการที่เกี่ยวข้อง

การตีความ ความถูกต้อง และ การระงับข้อพิพาทของเงื่อนไขและข้อกำหนดในใบอนุญาตนี้ มีผลบังคับใช้กับกฎหมายแผ่นดินใหญ่ของประเทศจีน

หากมีข้อพิพาทเกิดขึ้นระหว่างคุณกับเทนเซ็นต์คลาวด์ ควรเริ่มจากการเจรจาตกลงกันด้วยความเป็นมิตรก่อน หากการเจรจาล้มเหลวข้อพิพาทต่อไปยัง ศาลประชาชนเขตไห่เตี้ย กรุงปักกิ่ง ซึ่งเป็นที่ตั้งของเทนเซ็นต์คลาวด์ บริษัทเทนเซ็นต์คลาวด์มีสิทธิ์ที่จะตีความและแก้ไขเนื้อหาของข้อกำหนดข้างต้น（จบข้อความ）

เทนเซ็นต์คลาวด์
